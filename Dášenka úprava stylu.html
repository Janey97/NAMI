<!DOCTYPE html>
<html>
<head>
  <title>DÁŠEŇKA ČILI ŽIVOT ŠTĚNĚTE</title>
  <meta charset="utf-8">
  <style>
  body {
  	font-family: Arial;
  }
  h1{
	background-color: #98020E;
	color: White;
	font-weight: bold;
	text-align: center;
	vertical-align: middle;
	top: 10px;
	}

	h1 {
	font-size: 140%;
	text-align: center;
	}
	h2{
	font-size: 130%;
	text-align: center;}
	p {
	margin-top: 50px;
	margin-bottom: 50px;
	font-size: 100%;
	margin-left: 200px;
    margin-right: 100px;
	}
	footer{
	color: green;
	text-align: right;
	font-weight: bold;
	font-size: 12pt;
	}


  </style>
  
</head>
<body>
  <div class="content">
    <header>
          
      <h1>DÁŠEŇKA ČILI ŽIVOT ŠTĚNĚTE</h1>
    
      <h2>Karel Čapek </h2>
      
   </header>
    
     <p>Když se to narodilo, bylo to jenom takové bílé nic, do hrsti se to vešlo; ale anžto to mělo pár černých ušisek a vzadu ocásek, uznali jsme, že to je psisko, a protože jsme si přáli mít psí holčičku, dali jsme tomu jméno Dášeňka. Dokud to bylo bílé nic, bylo to slepé, bez očí, a co se nožiček týče, inu, mělo to dva páry čehosi, čemu se při dobré vůli mohlo říkat nožičky.</p>

      <p>Ale protože tu ta dobrá vůle byla, byly tu i nožičky, třebaže ještě za mnoho nestály; kdepak, stát se na nich nedalo, takové byly vratké a slaboučké, a s chůzí to byla, holenku, teprve potíž. Když se do toho Dášeňka pořádně obula (totiž ona se neobula, ale vykasala si na to rukávy) (přesněji řečeno, ani rukávy si nevykasala, ale jenom si, jak se říká, plivla do dlaní) (rozumějte mi, ona si ovšem nemohla plivnout do dlaní, protože ještě plivat neuměla a dlaně měla tak maličké, že by si do nich netrefila), zkrátka když se do toho Dášeňka pořádně dala, dokutálela se za půl dne od máminy zadní nohy k mámině noze přední, přičemž se cestou třikrát nakrmila a dvakrát vyspala.</p>
        
     <p>Spát a jíst uměla totiž hned od narození, tomu se učit nemusela; proto to dělala horlivě po celý boží den, a myslím, že i v noci, když se na ni nikdo nedíval, spala stejně svědomitě jako ve dne - takové to bylo pilné štěně.</p>

     <footer>
      <p>Konec</p>
    </footer>

  </div>
</body>
</html>